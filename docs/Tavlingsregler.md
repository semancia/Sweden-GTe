
# Tävlingsregler 1/8 GTe

Sweden GTe följer SBF:s tävlingsregler för radiostyrd bilsport. Reglerna nedan ska
tolkas som klasspecifika regler för 1/8 GTe. Se även [Tävlingsregler Radiostyrd bilsport RB](https://www.sbf.se/Regler/Radiostyrdbilsport/)

## 1/8 GTe

###  Anmälningsavgift
Se RB 2.4 för anmälningsavgift. Av varje anmälningsavgift, vid SM/RM och Sverigecuptävling, ska arrangören till grenansvarig inbetala 30 SEK senast 1 vecka efter tävlingens genomförande.

## Bilvändare
Se RB 2.1.1.

### Förarställning 1/8 GTe
- Förarna kan kräva att få välja plats på förarställningen i den ordningen som motsvarar
inplacering i heatet. Detta gäller från semifinal och uppåt.
- Mekaniker ska alltid stå under sin förare.

### Tävlingskörning
- Tävlingen ska avgöras på max 2 dagar med plats för minst 140 startande. RM/SM ska avgöras
på max 3 dagar. Tid för sista varv ska vara 150% av ett normalt varv.

### Träning
En (1) kontrollerade träningar på 10 min kommer köras. Efter träningen har utförts ska en seedning utföras baserat på de två (2) bästa sammanhängande varven. Manuell justering kan även utföras i detta stadie i samråd med förarrepresentant & tävlingsledaren för att försöka skapa jämnare heat. Vid tvådagarstävling körs en 10 min kontrollerad träning på söndagen före finalerna baserat på finalheaten.

### Kvalificering
- Maximum antal kvalomgångar är 5 och körs round by round. Kvalheat är 7 minuter + 2 min uppvärmning och ska köras i ordningsföljden 1, 2, 3, 4, 5, … i varje kvalomgång. Hänsyn tas till vädersituationen. Körs 5 kvalomgångar, räknas 3. Körs 4 eller 3 kvalomgångar, räknas 2 och körs 2 eller 1 kvalomgångar, räknas 1.
- Kvalificeringsheatet med de högst rankade förarna ska vara det sista kvalificeringsheatet i
kvalomgången.
- Maximalt antal förare i kvalheat är 12. Antalet förare i heaten ska fördelas jämnt mellan
heaten. Exempelvis vid 27 förare ska det vara 9 förare i varje heat och inte 10, 10, 7.
- När alla kvalomgångar är genomförda upprättas kvalresultat baserat på varje förares bästa
resultat varv och tid.

### Kvalificeringssystem
- I varje kvalomgång ska poäng baserat på resultat, varv och tid, utdelas.
- Poängräkning görs enligt EFRA: 1 poäng för vinst, 2 poäng för andra plats och så vidare. Om man inte kört erhåller man maxpoäng dvs i en tävling med 55 förare 55 poäng.
- Förare som inte lyckas fullborda minst ett varv eller inte godkänns vid efterbesiktning erhåller inte poäng i den kvalomgången. Om två eller flera förare, under en kvalomgång, erhåller lika resultat ska de tilldelas lika poäng och första förare därefter ett poäng mindre.
- Om två eller flera förare, efter kvalomgångarna, erhållit samma antal poäng avgör nästa oräknade poäng förarens placering, om det fortfarande är omöjligt att skilja förarna åt med resultatet från nästa oräknade kvalomgång ska särskiljning ske enligt flest antal varv eller bästa tid.
### Finaler
Efter kvalomgångarna delas förarna upp i två stegar A och B. Delfinalerna i A-stegen ska
innehålla förare som fått udda placeringssiffra enligt resultat efter kvalomgångarna. B-stegen
utgörs av förarna som erhållit jämna placeringssiffror. Ingen går direkt till final.
- För delfinaler gäller lägsta nivå 1/512-delsfinal. Antal bilar, från kvalresultatet, till delfinal är 7
vid 10 bilar i final eller 8 vid 12 bilar i final utom i lägsta delfinalen där det kan vara 10 eller 12
bilar. Delfinalerna ska köras nedifrån och upp. Det är inte tillåtet för förare att byta mellan Arespektive B-stege. Alla delfinaler ska köras i 20 minuter. Semifinalerna ska vara 20 eller 30
minuter och finalen 45 eller 60 minuter. Vilket som gäller ska meddelas på
förarsammanträdet och bör framgå i tävlingsinbjudan
- Vid 10 förare i delfinal flyttas de tre bästa förarna eller vid 12 förare i delfinal flyttas de fyra,
bästa förarna från respektive delfinal (t.o.m. kvartsfinalen) upp ett steg. Vid final med 10
förare går de fem första förarna och vid final med 12 förare i varje semifinal går de sex första
förarna vidare till huvudfinalen.
Före kvartsfinalerna har endast de direktkvalificerade semifinalisterna (A och B) rätt till 10
minuters träning. Vid detta tillfälle ska rätt bilnummer användas.
- Det måste vara minst 15 minuters mellanrum för förare som avancerar till nästa final.
Efter att semifinal A körts ska de 6 eller 7 bästa bilarna, beroende på antalet bilar i final,
placeras i Parc Fermé i besiktningen under tiden semifinal B körs Bilarna är tillgängliga för
förare och mekaniker efter att besiktningen i andra semifinalen är klar.
- Dock kan Parc Fermé-tiden för bilarna som kört i semifinal A kortas ned beroende på
banunderlaget. Vid blöt lerig bana eller kraftigt regn kan Tävlingsledaren besluta om annan
tid i Parc Fermé.
- Startordning i huvudfinalen sorteras efter varv och tid. Vid olika förhållande gäller saxning
från semifinalerna till final. Platserna 11 - 20, (13 - 24) sorteras efter antal varv och tid.
### Startprocedur
Se även RB 7.6
- I kvalen ska individuell start tillämpas d.v.s. rullande start i direkt anslutning till uppvärmningen. Syftet med detta startsystem är att genom att startfältet blir utspritt kan föraren köra ”sitt eget race” utan att hela tiden påverkas av intilliggande bilar och därmed underlättas bland annat omkörningar.
- I delfinaler och final tillämpas Le Mans start.
- Gening är endast tillåten under träning och kval under första minuten efter banan öppnats, för att sprida ut fältet.
### Startsignal
Se RB 7.6
### Fördröjd start (Time Out)

- Fram till meddelande "60 sekunder till start" får en förare i en final begära 10 minuter Time Out, för att reparera sin bil. Denna begäran kan bara göras i final. Den som begär Time Out ska starta som nr 11 eller från bandepå beroende på vad som beslutas på förarsammanträdet. Under den fördröjda starten får mer än en förare begära Time Out så länge det ryms inom de ursprungliga 10 minuterna. Endast förare som begär Time Out före start har rätt att ta bilen till arbetsdepå.
- Om orsaken till fördröjd start, Time Out, är kollision under uppvärmning avgör tävlingsledningen om fler bilar får tas till arbetsdepån. Övriga bilar ska placeras i ”Parc Ferme” i bandepån och banan hållas stängd under Time Out tiden. Bilarna får inte röras av förare eller mekaniker.
- Tiden för Time Out, är 10 minuter, och räknas från den ordinarie starttiden.
- Upplysningen ”3 minuter till start” ges när de 10 minuterna är till ända. Förare som har begärt Time Out har rätt att köra ett varv på banan under Time Out tiden.
---
Copyright (c) 2019, 2022, LargescaleSE and/or its affiliates. All rights reserved.
